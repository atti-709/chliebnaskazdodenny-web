[
    {
        "date": "2026-01-01",
        "title": "Strach z neznáma",
        "quote": "\"... Na svete máte súženie, ale dúfajte, ja som premohol svet!\" (Jn 16,33)",
        "verseDay": "Jn 16,31-33",
        "verseEvening": "Ž 121",
        "content": "V prvý deň nového roka ma prebudil strach. Z nadchádzajúceho roka sa ma zmocňovala hrôza. Bola som vyčerpaná z dlhotrvajúcej choroby blízkeho príbuzného a hrozila som sa pomyslenia na to, čo nás čaká. „Udejú sa ďalšie zlé veci?" uvažovala som.\n\nJežišovi učeníci poznali strach z toho, že sa stane niečo zlé. Deň pred svojou smrťou ich na to Majster pripravoval a potešoval ich, no aj tak sa báli. Po Ježišovom zatknutí utiekli (Mt 26,
        56). Peter Ho zaprel (Jn 18,
        15-17; 25-27). Ukrývali sa (20,
        19).\n\nStrach, ktorý prežívali počas týchto udalostí a strach z prenasledovania spôsobil, že konali v rozpore s Jeho príkazom: **„Dúfajte!"** a Jeho prísľubom: **„Ja som premohol svet"** (16,
        33). Kristova smrť a vzkriesenie však dokazuje Jeho autoritu a moc nad životom a smrťou. Jemu patrí konečné víťazstvo. Aj keď je pravda, že uprostred nášho hriešneho sveta budeme prežívať utrpenie, môžeme spočinúť v pravde, že všetky veci podliehajú autorite nášho múdreho a milujúceho Boha. Pán Ježiš je s nami (16,
        32-33) práve tak, ako bol so svojimi učeníkmi, ktorí neskôr *smelo* hlásali svetu evanjelium.\n\nNech naše srdce posilňuje Boží prísľub, že On má všetko pod kontrolou. Dôverujme Mu aj v tomto novom roku a buďme odvážni, aj keď nevieme, čo prinesie budúcnosť.","prayer": "Ďakujem Ti, Pane Ježišu, že mi pomáhaš s mojimi obavami a ukazuješ mi, ako žiť odvážne.","questions": "Ako reaguješ na ťažkosti, utrpenie a skúšky? Čo pre teba znamená „dúfať"?"
    }
]